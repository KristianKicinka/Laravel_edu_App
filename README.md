# Webová aplikácia Edu-Portal
## O projekte
Aplikácia je primárne určená pre školy a iné vzdelávacie inštitúcie. Primárne slúži na distribúciu študijných materiálov ale aj testovanie vedomostí jednotlivých používateľov.

Webová aplikácia umožňuje učiteľom rozdeľovať študentov do rôznych skupín napríklad podľa zamerania. Jednotlivým skupinám prideľovať dostupné kurzy. Vytvárať nové študijné materiály a distribuovať ich študentom v jednotlivých skupinách. Učiteľ je zároveň oprávnený vytvárať aj online testy, ktorých cieľom je overenie vedomostí študentov. Študenti majú možnosť zobrazenia im prístupných materiálov na základe kurzu, do ktorého boli pridelení. Majú možnosť vyplnenia elektronických testov, ktoré pre nich vytvoril ich učiteľ. Na portáli sú dostupné aktuálne kurzy, ktoré vzdelávacia inštitúcia ponúka, ako aj novinky resp. aktuality a možnosť kontaktovať inštitúciu prostredníctvom vstavaného webového formulára.
